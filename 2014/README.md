= Descripció del projecte 2014
Nota: aquest document ha set fruït del treball de l'equip organitzador amb voluntat d'estructurar el projecte en micro-reptes que puguin assolir grups reduïts. Òbviament qualsevol nou projecte o idea serà més que benvinguda.


**Idea**: Sistema simple i fàcilment integrable per demanar opinions als clients de comerços online (tant de producte físic com no) per tal de demanar opinions (feedback) als clients sites i publicar-les a la web.


**Explicació del projecte**

El fluxe de la plataforma és simple. Tot s’inicia amb una “comanda” en una web e-commerce que integra el nostre servei. El nostre plugin envía automàticament les dades del client al nostre servidor i s’emmagatzemen a la base de dades.
Al cap de x dies s’envia un e-mail al client que ha fet la compra, demanant-li que valori el servei. Aquest feedback el guardem a la nostra base de dades: text explicatiu, estrelles de valoració, etc…
Aquestes opinions es mostren en una pàgina que l’usuari de la plataforma pot vincular fàcilment en la seva web. Si a més es demanen opinions de productes concrets (s’hauria de plantejar aquest mòdul ja que està en el grup d’opcionals) pot mostrar les opinions a la fitxa del producte concret.


**Objectiu**: Millorar la confiança de futurs compradors ja que podran visualitzar opinions reals i auditades.


**Perquè s’ha escollit aquest projecte**: Es va escollir aquest projecte d’un llistat de més de 10 perquè va semblar que complia amb les següents característiques:

* És un projecte simple d’entendre i pràctic d’explicar
* És un projecte no massa complexe tècnicament, realitzable en 24h :)
* Es pot desgranar en petits subprojectes i la integració d’aquests no és massa complexa
* Es necessita un equip multidisciplinar per dur-lo a terme 
* És un projecte que cobreix una necessitat clara que pot ser utilitzat pels assistents o altra gent


**Referents**: Ekomi / Trusted Shops / Confianza online / ...

